1.
    Στον παρακάτω πίνακα απεικονίζονται οι παράμετροι του νευρωνικού δικτύου, καθώς και διάφορες από τις τιμές που παίρνει κάθε μία
από αυτές. Για δύο επίπεδα, έγινε χρήση διαφορετικών συναρτήσεων ενεργοποίησης με σκοπό να βρεθούν αυτές με το μεγαλύτερο
ποσοστό ακρίβειας.
    Η συνάρτηση softmax δεν έδωσε ακριβή αποτελέσματα για καμία από τις δοκιμές που έγιναν, και έτσι δεν εξετάστηκε περαιτέρω με
μεταβολή των υπολοίπων παραμέτρων.
    Από την άλλη, η συνάρτηση softplus έδωσε ακριβή αποτελέσματα για ρυθμό μάθησης 0,002, αλλά όχι για 0,006. Από αυτό μπορούμε
να συμπεράνουμε ότι μία καλή τιμή του ρυθμού μάθησης είναι 0,002.
    Οι συναρτήσεις tanh και relu είναι πολύ ακριβής για διαφορετικές τιμές των παραμέτρων τους. Για τρία κρυφά επίπεδα και με 256
ή 512 νευρώνες σε κάθε επίπεδο, και 15 εποχές, οι συναρτήσεις tanh και relu δίνουν παρόμοια αποτελέσματα. Τέλος, για τέσσερα
κρυφά επίπεδα με 256 ή 512 νευρώνες έκαστος, και 15 εποχές, η ακρίβεια και των δύο συναρτήσεων είναι πολύ ικανοποιητική, αλλά
δεν απέχει πολύ από την ακρίβεια με την χρήση τριών επιπέδων.
    Συνολικά, η πιο αποδοτική αρχιτεκτονική του δικτύου είναι αυτή που περιλαμβάνει δύο επίπεδα με 256 νευρώνες το κάθε ένα, 10
εποχές, ρυθμό μάθησης 0,002 και συνάρτηση ενεργοποίησης relu. Και αυτό γιατί με αυτές τις σχεδιαστικές επιλογές, το νευρωνικό
δίκτυο είναι αποδοτικότερο τόσο σε χρόνο όσο και σε ακρίβεια.

    Layers Unit             Activation function Epochs Learning rate Loss      Accuracy    Val_loss  Val_accuracy
1     2     256,256             tanh              10        0,001    0,21       0,9403      0,2174      0,937
2     2     256,256             tanh              10        0,002    0,1874     0,9445      0,1874      0,9475
3     2     256,256             softplus          10        0,002    0,0382     0,988       0,2323      0,9526
4     2     256,256             softplus          10        0,006    nan        0,0987      nan         0,098
5     2     128,128             softmax           10        0,002    2,3009     0,1124      2,3007      0,1135
6     2     256,256             softmax           10        0,002    2,3012     0,1124      2,301       0,1135
7     2     256,256             relu              10        0,002    0,042      0,987       0,234       0,9584
8     2     256,256             relu              15        0,002    0,202      0,944       0,243       0,9612
9     3     256,256,256         relu              15        0,002    0,002         1        0,1909      0,9624
10    4     256,256,256,128     relu              15        0,002    0,0033     0,9998      0,1616      0,9656
11    4     256,256,256,256     relu              15        0,002    0,002         1        0,1732      0,9636
12    4     512,512,512,512     relu              15        0,002    0,0007        1        0,1387      0,9684
13    4     128,128,128,128     relu              15        0,002    0,027      0,992       0,1742      0,959
14    3     512,512,512         relu              15        0,002    0,0007        1        0,169       0,968
15    3     512,512,512         tanh              15        0,002    0,1236     0,963       0,1447      0,9549
16    3     256,256,128         tanh              10        0,001    0,2098     0,9399      0,2197      0,9382
17    4     256,256,256,256     tanh              15        0,002    0,1588     0,952       0,1634      0,9487
18    4     256,256,256,256     tanh              10        0,002    0,1932     0,9432      0,1921      0,9424

2.
    (a) Τα δεδομένα της MNIST θεωρώ ότι είναι μία από τις καλύτερες, αν όχι η καλύτερη, βάση δεδομένων για την εκπαίδευση ενός
νευρωνικού δικτύου όσον αφορά την αναγνώριση αριθμών. Παρατίθενται μερικές απόψεις για την τεκμηρίωση της παραπάνω
πεποίθησης:
    • Περιλαμβάνει μία ευρεία γκάμα δεδομένων εκπαίδευσης (60000 δείγματα εκπαίδευσης και 10000 δείγματα για δοκιμή), που
επαρκούν για την εκπαίδευση και αξιολόγηση ενός μοντέλου.
    • Τα δεδομένα αποτελούνται από ασπρόμαυρες εικόνες 28x28 pixels και αυτό το καθιστά κατάλληλο για χρήση από αρχάριους.
    • Επειδή είναι ένα ευρέως χρησιμοποιούμενο dataset υπάρχουν πολλοί διαθέσιμοι πόροι και παραδείγματα που μπορούν να
βοηθήσουν τους νέους χρήστες να μάθουν και να λύνουν προβλήματα.

    (b) ΄Ολα τα pixels είναι σημαντικά σε κάποιο βαθμό για την πρόβλεψη της κλάσης ενός ψηφίου. Τα σημαντικότερα όμως, είναι
αυτά του περιγράμματος, καθώς από αυτά σχηματίζεται ο αριθμός και συνεπώς τα υπόλοιπα μπορούν να θεωρηθούν περιττά ή
μικρότερης σημαντικότητας.

    (c) Τα βαθιά νευρωνικά δίκτυα έχουν πληθώρα εφαρμογών στο ’σήμερα’, τόσο στην καθημερινότητα των ανθρώπων (προτεινόμενο
περιεχόμενο τα μέσα κοινωνικής δικτύωσης) όσο και σε ερευνητικό επίπεδο. Μερικές από αυτές είναι:
    • Περιπτώσεις όπου ο όγκος των προς επεξεργασία δεδομένων είναι μεγάλος και δεν μπορεί ή δεν συμφέρει να γίνει από
ανθρώπους
    • Όταν είναι δύσκολο να καθοριστούν με το χέρι οι ιδιότητες και τα χαρακτηριστικά των δεδομένων

    (d) Η βαθιά μάθηση μπορεί να χρησιμοποιηθεί και στους τρεις κλάδους της μηχανικής μάθησης.
    • Επιβλεπόμενη μάθηση: χρησιμοποιείται ευρέως για ταξινόμηση
    • Μη επιβλεπόμενη μάθηση: χρησιμοποιείται για clustering και γενετικά μοντέλα
    • Ενισχυτική μάθηση: γίνεται χρήση της βαθιάς μάθησης προκειμένου να εκπαιδευτούν πράκτορες που αλληλεπιδρούν με το
περιβάλλον τους